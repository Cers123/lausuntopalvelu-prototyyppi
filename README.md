## Lausuntopalvelu.fi - prototyyppi

Tämä on Leonidas Oy:n tuottama ProtoSonni Oikeusministeriön tulevasta, 2012 aikana hankittavasta ja toteutettavasta lausuntopalvelusta. Tulevan palvelun tavoitteena on mahdollistaa ns. lausuntopyyntömenettelyn toteuttaminen verkkopalvelun avulla. Prototyypissä on esimerkinomaisesti toteutettu joitain ns. käyttötapauksia – erityisesti valmistelevan virkamiehen kannalta lausuntopyynnön laadinta ja lausuntokoosteen tekoa helpottavia työkaluja ja lausunnonantajan (viranomainen tai esim. järjestö) kannalta lausunnon antaminen.

Pääset tutustumaan prototyyppiin osoitteessa: http://lausuntopalvelu.fi
Prototyyppiä ei ole suunniteltu toimimaan kaikilla selaimilla ja laitteilla.

Huomaa, että tämä on sinänsä oikeaan vaatimusmäärittelyyn karkeasti perustuva esimerkkitoteutus, joka ei täytä järjestelmän lopullisia vaatimuksia. Varsinainen toteutus voi poiketa prototyypistä merkittävästi.

Lausuntopalvelu on osa Osallistumisympäristö-hanketta (http://www.osallistumisymparisto.fi)

ProtoSonni on viikon mittainen prototypointipalvelu, johon voi tutustua osoitteessa www.protosonni.fi